XI

KOHTI UUTTA

MEDIAEKOSYSTEEMIÄ

”Jotta BBC:n tulevaisuus olisi turvattu, sen pitää osoittaa, mikä on täysin puolueeton, korkeatasoinen, erottuva tarjonta ja palvelu digitaalisessa, mobiilissa ja alustojen hallitsemassa mediaympäristössä. Tämä sen on näytettävä ei vain politiikoille vaan koko yleisölle.” Näin kirjoitti Reuters-instituutin johtaja Ras-mus Kleis Nielsen blogissaan juuri ennen kuin BBC:n uusi toimitusjohtaja Tim Davie oli astumassa virkaansa kesällä 2020.

BBC:n roolista ja asemasta on käyty todella paljon keskustelua ja yhtiötä on haastettu monelta taholta.

BBC:n haasteet koskevat koko eurooppalaista julkista palvelua. Se on toimintansa alusta ollut Euroopan julkisen palvelun kruununjalokivi. Pelko televisiotoiminnan merkityksen vähene-misestä ja massayleisöjen ja markkinaosuuksien menetyksestä on tehnyt BBC:lle äärimmäisen vaikeaksi toimia kahdella liiketoiminta-alueella: hoitaa perinteistä televisio- ja radiotoimintaa ja samaan aikaan kehittää omaa toimintaa verkossa vastaamaan globaalien yritysten käyttökokemusta. Kun globaalit toimijat ovat toimineet ilman säätelyä ja valvontaa, julkisen palvelun kohdalla kysymys on aina siitä, millainen julkinen palvelu kulloinkin saa ja voi olla. Siihen vaikuttavat tietenkin kunkin yhtiön johto, toiminnan säätelijät ja poliittiset päättäjät. Voidaankin kysyä, onko julkisella palvelulla ollut mahdollisuus kehittyä muuttuvan mediaympäristön mukana? Ovatko omistajat, sää-

telijät ja lainsäätäjät nähneet julkisen palvelu sellaisena, että se voisi tuoda vaihtoehdon teknojättien kasvavalle vallalle ja kyvylle kaapata käyttäjien huomio?

Julkisen palvelun tehtävä nähdään yleensä laajana koko kan-sakuntaa palvelevana toimintana. Tähän on perinteisesti vastannut uutis- ja ajankohtaistoiminta. Luotettava tiedonvälitys on julkisen palvelun ytimessä. Se perustuu ajatukseen, että hyvin informoitu kansalainen on kykenevä tekemään demokratian kannalta hyviä päätöksiä. Julkisen palvelun on perinteisesti oltava väestöllisesti kattavaa, sisällöltään monipuolista ja ennen kaikkea luotettavaa sekä palveltava kaikkia.

Kun internet ja somealustat kehittyivät, niiden oli vaikeaa sopeuttaa toimintaansa kahteen eri liiketoimintamalliin, etenkin kun nämä olivat hyvin erilaisia. Oli haasteellista hoitaa kunniakkaasti perinteistä televisio- ja radiotoimintaa ja samalla kehittää toimintaa digitaalisilla alustoilla. Uuden teknologian kehittäminen sitoi paljon resursseja.





Kahden erilaisen toimintatavan yhteen sovittaminen kuvas-tuu Yleisradion vuonna 2020 hyväksytyssä strategiassa. Siinä todetaan, että Yleisradio on kaikille yhteinen ja jokaiselle oma.

Yhtiön siis pitää pystyä puhuttelemaan isoja joukkoja, kerätä kan- sakuntaa yhteen mutta myös tarjota ihan kai- kile heidän haluamiaan erilaisia mediakoke- muksia.

Mediakentän nopea muutos on saanut julkisen palvelun mediayhtiöt hämmennyksen valtaan. Ne eivät ole täysin pysyneet muutoksen mukana, eivätkä ne ole oikein tajunneet, miten tällä uudella kentällä pitäisi toimia ja miten eri tavalla käyttäyty-vät ihmisryhmät tavoitetaan. Tähän asiaan kiinnitti huomiota myös BBC:n uusi toimitusjohtaja Tim Davie virkaanastujais-puheessaan. Syyskuun alussa 2020 Davie sanoi, ettei BBC:llä ole mitään tulevaisuustakuuta ja että itse asiassa tulevaisuus on yhtiölle iso riski, mutta yhtiön on ryhdyttävä toimiin, jotta tulevaisuus olisi mahdollinen.

Myös Britannian mediaa valvovan ja säätelevän Ofcomin vuoden 2021 alussa julkaiseman raportin mukaan julkisen palvelun yhtiöillä on erityinen velvollisuus säilyttää kyky puhutella monenlaisia ja eri taustoista olevia kansalaisia. Tämä on erityisen tärkeää aikana, jolloin globaalit teknoyhtiöt rakentavat suoraa suhdetta median käyttäjiin ja pystyvät tarjoamaan uudenlaisia keinoja ja sisältöjä. Raportissa nostetaan esiin, miten julkisen palvelun edustajat ja säätelijät ovat osoittaneet hyvin vähän kiinnostusta uudistaa palvelua koko 2000-luvun ajan.

Julkinen palvelu on sivistysprojekti

Talvella 2020 koronavirus pysäyttää maailman. Ihmisiä sairastuu ja kuolee. Kriisi saa elämän tuntumaan oudolta ja kaoottiselta.

Kun ihmiset eristetään, he alkavat pelätä. Poikkeusolot vaikuttavat myös ihmisten mediankäyttöön ja tarpeisiin. Julkisen palvelun mediayhtiöt tulevat tärkeiksi Euroopassa, koska niihin luotetaan. Euroopan yleisradioyhtiöistä 29 raportoi, että koronan levitessä maaliskuussa 2020 iltauutisten katsominen lisääntyi 20 prosenttia. Suomessa verkkoartikkelien käyttö kasvoi jopa 50 prosenttia. 90 prosenttia oli sitä mieltä, että Yle oli joko erittäin tai melko luotettava. Ylen jatkuvasti päivittyvä korona-artikkeli nousi Chartbeatin vertailussa maailman lue-tuimpien artikkelien joukkoon.

Siinä, missä julkisen palvelun media osoittaa luotettavuutensa kriisioloissa, globaalien alustojen ympärillä luottamus rapautuu. Niiden käytön turvallisuus, niissä leviävä disinformaatio ja salaliittoteoriat, kaiken tiedon jatkuva kyseenalaistaminen ja lisääntyvä kiusaaminen heikentävät ihmisten uskoa teknologiayhtiöiden alustoihin. Erityisesti Yhdysvalloissa mutta myös muualla on seurattu kriittisesti näiden alustojen puutteellista tai välinpitämätöntä suhtautumista eettisiin kysymyksiin ja valeuutisiin.

Samaan aikaan kun teknologiayhtiöiden liiketoimintamalli kyseenalaistetaan, niiden palveluiden käyttö kasvaa valtavasti.

Etätyö, etäkoulu ja yhteydenpito ystäviin ja sukulaisiin perus-tuvat alustojen tarjoamille virtuaaliyhteyksille. Koska ihmisten internetissä käyttämä aika kasvaa merkittävästi, kasvavat myös näiden yritysten tulot ennätyssuuriksi. Googlen emoyhtiö Alphabet ilmoitti liikevaihtonsa kasvaneen koronakriisin aikana 14 prosenttia – 46,2 miljardiin dollariin. Facebookin kasvu oli yli 20 prosenttia, ja Mark Zuckerbergin henkilökohtaisen omaisuuden uutisoitiin jo elokuussa ylittäneen 100 miljardin dollarin rajan. Amazonin omistaja Jeff Bezos on yksi maailman rikkaimmista ihmisistä yli 200 miljardin dollarin omaisuudella.

Korona toi selvästi esiin ne kehityskulut, jotka olivat raken-tuneet pinnan alla jo pidemmän aikaa. Aloimme nähdä globaalien alustojen liiketoimintamallien vaikutukset. Globaalin pandemian seurauksena myös riippuvuutemme niistä tuli entistä suuremmaksi. Toisaalta samaan aikaan myös julkisen palvelun median merkitys, luotettavuus ja käyttö lisääntyivät.





Julkisen palvelun yhtiöiden ongelmia pohditti n monelta suunnalta ennen pandemiaa. Yhtenä suurena uhkana nähtiin joidenkin Euroopan hallitusten ja poliitikkojen antipatiat ja haluttomuus kehittää julkisen palvelun mediasysteemiä. Tut-kimuslaitos Nieman Labin analyysissa Carole Crampton pohti, mitä julkisen palvelun yhtiöltä odotetaan digitaalisena aikana.

Hän totesi, että haasteita on olemassa myös itse palvelun raken-teessa, sen johtamisessa ja sisällöissä. Cramptonin mukaan yksi isoimmista haasteista on suoratoistopalveluiden aikaansaama muutos median käytössä ja käyttäjien odotuksissa. Tässä suhteessa Yleisradio on pärjännyt erittäin hyvin.

Toisena haasteena Crampton näkee sen, miten julkisen palvelun yhtiö, esimerkiksi BBC, onnistuu sekä pitämään hyvää huolta vanhenevasta lojaalista yleisöstään että houkuttelemaan palveluidensa pariin nuoret käyttäjät. Britanniassa erityisesti paikallinen viestintävirasto Ofcom on toistuvasti osoittanut julkisen palvelun heikon kyvyn palvella nuoria ja nuoria ai-kuisia. Crampton toteaa, etteivät BBC:n liiketoimintamalli ja lupamaksu kestä pidemmän päälle sitä, ettei kaikkia palvella. Se aiheuttaa kovaa painetta rahoitusmallin muuttamiselle. Samaa keskustelua on käyty myös Suomessa.

Miten julkisen palvelun yhtiö kilpailee nopeudessa, kun luotettavuus ja oikea tieto vaativat aikaa ja osaamista. Crampton toteaa, että pelkät uudet ohjelmat eivät auta ongelman ratkaise-misessa. Kysymys on syvemmästä ja radikaalimmasta muutoksen tarpeesta.

Samoilla linjoilla on Emily Bell, Columbian yliopiston digitaalisen journalismin tutkivan yksikön Tow Centerin johtaja ja palkittu journalisti. Hän toteaa The Guardianissa, että BBC on kriisissä samaan aikaan, kun vaaran vuodet lähestyvät julkista palvelua. Vaaralla hän viittaa poliittisten päättäjien haluttomuuteen tukea julkista palvelua. Bell katsoo saarivaltakuntaa meren takaa Yhdysvalloista ja näkee globaalin mediaekologian muutoksen koko kuvan. Hän muistuttaa, ettei tulevaisuuden kannalta keskeisiä asioita ole tunnistettu. Hän kysyy, mikä on turvallisin informaatiostrategia jatkossa ja onko tarvetta säädellä teknologia-alustojen toimintaa. Kysymys ei ole enää lainkaan siitä, ettei julkista palvelua tarvita. Viime ajat ovat osoittaneet, että sitä tarvitaan enemmän kuin koskaan. Kysymys on si tä, onko nykyinen julkinen palvelu relevantti ja pystyykö se vastaamaan ajan haasteisiin.

Bell uskoo, että julkisen palvelun merkitys on nykyisessä media ekosysteemissä nousemassa yhtä tärkeäksi kuin se oli toisen maailmansodan jälkeen. Hän näkee, että koska julkisen palvelun yhtiöiden rahoitus on kuitenkin melko turvattu, niiden pitäisi pystyä paremmin vastaamaan siihen, millaista mediaa ihmiset tässä ajassa tarvitsevat. Hän toteaa, että nykyinen mediasysteemi, jota me kaikki käytämme, on amerikkalaisten alustojen kaltainen ja teknoyhtiöiden kehittämä, ei niinkään enää perinteisten joukkoviestimien – radion, television ja lehdistön – maailma. Käyttäjien odotukset, tarpeet ja median käyttö on perustavalla tavalla muuttunut.

Bellin mielestä julkisen palvelun yhtiöiden pi- tää olla riittävän rohkei- ta ajattelemaan, millai- sen mediasysteemin ne valtioiden tasolla tarvit- sevat – ja niille on suotava vapaus kehittää ja rakentaa sellainen systeemi.

Myös Crampton lainaa Belliä, joka asettaa julkisen palvelun olemassaolon kriisin oikeaan kontekstiin. Bellin mukaan BBC ei ole pelkkä jakelija, luotettava uutiskone, vaan se on sivistysprojekti, jonka pitää tuottaa arvoa yhteiskunnalle ja kansalaisille.

Mutta miten se tämän tekee täysin muuttuneessa mediaekologiassa niin, että se on merkityksellinen kaikille kansalaisille?

Millä keinoin se luo todellista yhteisyyttä, vuorovaikutusta, käy keskustelua ja rakentaa dialogia kansalaisten kanssa ja ennen kaikkea heidän välilleen?

Julkinen palvelu, samoin kuin koko perinteinen audiovisuaalinen ala, on ratkaissut mediamurroksen ja huomio-talouden kiihdyttämää kilpailua pääasiassa sisällöillä. Sen lisäksi toistuvat kysymykset ovat seuraavia: mitä ohjelmia julkisen palvelun yhtiön pitäisi esittää, millaisia erikoispalveluja sillä pitäisi olla, montako kanavaa on riittävästi ja mitä teknologiaa se saa ja voi käyttää. Tärkein kysymys kuitenkin on, mikä on julkisen palvelun uusi sivistystehtävä nykyisenä digitaalisena aikana ja mitä se tarkoittaa käytännössä.

Kalifornialaiset jätit törmäävät

eurooppalaisiin arvoihin

Kun Kiina aktivoitui Euroopan teknologiamarkkinoilla, eurooppalaiset heräsivät ja alkoivat pohtia, miten kiinalainen teknologia kuljettaa kiinalaista yhteiskuntamallia ja valvontakulttuuria mukanaan. Asiaan vaikutti tietenkin myös Yhdysvaltojen ja Kiinan välinen kilpailu teknologiamarkkinoilla. Amerikkalainen tai tarkemmin kalifornialainen teknologia oli saanut uida arkeemme hiljaisuudessa. Pitkään oli ajateltu, että teknologia on neutraalia – amerikkalainen teknologia on ainakin onnistunut vaikuttamaan siltä.

Amerikkalainen ja eurooppalainen mediaekologia ovat kuitenkin poikenneet merkittävästi toisistaan. Euroopassa on ollut vahva julkisen palvelun media, kun Yhdysvalloissa media on ollut läpikotaisin kaupallinen. Amerikkalainen audiovisuaalinen teollisuus, Hollywood etunenässä, on ollut alun alkaenkin kan-sainvälistä. Eurooppalainen media oli pitkään kansallista, ja vain rahoitus ja erilaiset yhteistuotantomallit olivat kansainvälisiä.

Eurooppalaista mediaa on säädelty voimakkaasti lainsäätäjien toimesta, kun amerikkalainen media on pysynyt avoimen kilpailun pelikenttänä. Kun internet ja sen eri alustat ja palvelut rakentuivat, ne suunniteltiin yhdistämään koko maailman ihmiset. Eurooppa ei pystynyt kilpailemaan teknologiayhtiöiden kanssa. Kaikista suosituista media-alustoista Euroopasta on ponnistanut maailmalle vain Spotify. Suomalaiset olivat aktiivisia kehittämään erilaisia palveluja ja sovelluksia aluksi, kuten IRC-galleria ja Habbo-hotelli, mutta niiden potentiaalia ei nähty tai niitä ei pystytty viemään maailmalle: puuttui rahaa ja investoijia.

Kysymys on paitsi innovaatiokyvystä ja kilpailuasetelmasta myös yhteiskunnista ja arvoista. Mediatutkija José van Dijck kirjoittaa The Platform Society -kirjassa , että Piilaakson arvot ja toimintalogiikka ovat nimenomaan kaupallisia ja hyvin ek-spansiivisia. Teknologiayhtiöt ovat kuljettaneet amerikkalaiset arvot tuontitavarana osaksi eurooppalaista mediaekosysteemiä.

Hän luettelee eurooppalaisia yhteisiä arvoja, kuten turvallisuus, yksityisyyden suoja ja läpinäkyvyys. Jos Googlen, Applen, Facebookin ja Amazonin – eli neljän suurimman teknojätin – alustat ja toiminta laitettaisiin näiden perusteella testiin, ne kaikki epäonnistuisivat. Alustoilla on ongelmia käyttäjien turvallisuu-den kanssa, kuten datavuodot ja disinformaatio osoittavat. Ne eivät noudata yksityisyyden suojaa, eivätkä ne ole läpinäkyviä, sillä ne eivät puhu algoritmeistaan tai kerro, millä perusteella heidän algoritminsa on

rakennettu.

Van Dijck toeaa, että eurooppalaisen median ja arvojen kohdatessa amerikkalaiset alustat syntyy arvojen epäta- sapaino. Elämme jat- kuvassa jännitteisessä tilassa, jossa emme tiedä, mihin uskoa ja luottaa. Luottamuksen rapautuminen yhteiskunnassa on myrkkyä demokratialle, niin kuin olemme saaneet huomata.

Paitsi luottamus myös median kyky luoda yhteisöjä rapautuu.

Ihmisten yhdistäminen ei ole sama kuin yhteisöllisyys. Yhteisöt syntyvät ajamaan yhteisiä asioita ja yhteistä etua. Media on ollut osa yhteisöjen rakentumista ja niiden kykyä edistää yhteisiä asioita ja puolustaa tärkeinä koettuja arvoja. Tämä on ollut yksi eurooppalaisen yhteiskunnan olennaisena pidetty ulottuvuus. Amerikkalaisten teknologiayhtiöiden alustojen tavoite ei ole turvata monipuolista informaatiota tai ruokkia demokratiaa. Niiden tavoite on rahastaa datalla eli meidän tiedoillamme.





Internetin alkua siivittivät utopiat vapaasta pääsystä kaikkeen tietoon, avoimuudesta, jakamisesta ja halusta yhdistää ihmiset. Nämä ovat pitkälti saaneet väistyä toisenlaisten arvojen ja tavoitteiden tieltä. Kun perinteistä mediaa – etenkin julkisen palvelun yhtiöitä – on valvottu ja säädelty hyvin tarkasti toisen maailmansodan jälkeen, niin amerikkalaisten teknoalustojen on annettu kehittyä ilman säätelyä. Teknojätit ovat saaneet rakentua ja kasvaa ilman poliittista valvontaa tai sanktioita. Ne ovat määritelleet toimintansa alustoiksi mutta muuttaneet liiketoimintamallia ja kaapanneet mainosmarkkinat. Vanha media on lähtenyt teknoalustojen kyytiin nauttien sisäänpääsyn ilmaisuudesta ja mahdollisuudesta olla osallisena ilman omia investointeja. Tämä on johtanut siihen, että kaikki media on alistettu taloudellisen voiton tavoittelulle.

Aika unelmoida paremmasta mediasta

Emily Bellin ohella muutamat mediaa ammatikseen seuraavat ovat epäilleet, että julkisen palvelun olemassaolon kriisi onkin seurausta siitä, että digitalisoituvassa maailmassa julkinen palvelu on osin kadottanut suhteen oman toimintansa ytimeen.

Näin on käynyt, kun se on yrittänyt pysyä mukana teknojättien vauhdissa ja reagoida niiden ylivertaiseen kilpailuun ihmisten huomiosta. Julkisen palvelun sisällä on tehty monenlaisia inno-vaatioita paremman digitaalisen toimintakulttuurin luomiseksi, mutta ne eivät ole koskaan onnistuneet edes uhkaamaan saati murtamaan teknojättien ylivaltaa, ja julkisen palvelun median on ollut pakko toimia niiden ehdoilla.

Teknologiayhtiöt rakentavat ja päättävät tulevaisuudestamme ja mediankäytöstä ilman keskusteluja mediayhtiöiden kanssa.

Lisäksi ne hyödyntävät toiminnassaan näiden mediayhtiöiden sisältöjä ilman minkäänlaista korvausta. Julkisen palvelun on pitänyt myös sopeuttaa toimintansa globaalien alustojen eh-toihin, kun ne yrittävät tavoittaa käyttäjiä omien alustojensa ulkopuolella. Globaalit teknojätit ovat onnistuneet luomaan mediaekologian, jossa kaikkien on oltava mukana. Perinteinen media on tyytynyt vain sopeutumaan. Samalla globaalit digitaaliset toimijat ovat jo kymmenen vuoden ajan rakentaneet omia ekosysteemejään, joissa ne pyrkivät hallitsemaan koko digitaalista ketjua varastojen ja laitteiden kautta applikaatioihin, sisältöihin, mainosmarkkinoihin ja dataan. Niiden tavoitteena on se, että koko ketju on niiden omassa hallussa.

Jotkut julkisen palvelun yhtiöt ovat kuitenkin heränneet pohtimaan digitaalista tulevaisuuttaan, tutkijoiden ja kulttuurilai-tosten rinnalla. Vähitellen myös poliitikot ovat alkaneet herätä.

Monet asiantuntijat ja teknologian kehittäjät ovat todenneet, ettei teknologian tarjoamia mahdollisuuksia ole ollenkaan käytetty vielä hyväksi, vaan internet on valjastettu palvelemaan muutaman yrityksen intressejä ja maailmanvalloitusta. Globaalit alustat elävät jatkuvasta nopeasta kasvusta. Se perustuu lainarahaan, kuten Reid Hoffman ja Chris Yeh ovat osoittaneet kirjassaan Blitzscaling. Yhtiöt polttavat nopeasti investoijien rahaa, kun ne laajentavat toimintaansa tähtäimessä monopoli-asema markkinassa. Ne joko onnistuvat tai menettävät kaiken.

Koska globaalien alustojen säätelyä ei ole tapahtunut ja koska globaalien teknojättien liiketoimintamalli on osoittautunut eettisesti kestämättömäksi, muutamat julkisen palvelun eurooppalaiset yhtiöt ovat viime vuosina ryhtyneet tutkimaan, mikä voisi ol a julkisen palvelun internet. Se ei ole vielä syntynyt.

BBC:llä on A Public Service Internet -niminen hanke, jossa tutkitaan mahdollisuutta hyödyntää teknologiaa toisin ja taata käyttäjien turvallisuus. Hollantilaisella VPRO:lla ja maan kulttuurilaitoksil a on yhteinen Public Spaces -projekti. He lähtevät siitä, että koko julkinen media- ja kulttuurisektori voisi rakentaa oman yhteisen ja ennen kaikkea turvallisen digitaalisen palvelun. Pitkään alalla työskennellyt Matt Locke kumppaneineen on perustanut Public Media Stack -hankkeen, joka julkaistiin toukokuussa 2020 PubPub-alustalla. Hankkeen kehitystukea he saivat Emily Bellin Tow Centeriltä, joka on digitaalisen journalismin tutkimusyksikkö Columbian yliopistossa.

Kaikesta huolimatta näyttää pahasti siltä, ettei juuri kenelläkään ole selkeää kuvaa digitaalisen muutoksen suunnasta ja sen keskeisistä vaikutuksista julkisen palvelun mediaan. Ei ainoastaan mediayhtiöiden edustajilla vaan myös asiantuntijoilla on haasteita ymmärtää muutosta ja sen todellisia vaikutuksia informaatiosysteemiimme ja koko mediaekologiaan. Tärkein tavoite näissä hankkeissa on kuitenkin kehittää eettisiä tekno-logiaratkaisuja. Julkisen palvelun media on muutakin kuin vain julkisen palvelun mediayhtiöiden tuottamaa ja jakamaa sisältöä.

Public Media Stackin syntyminen on nostanut esille kysymyksen, onko nykytilanteessa tarvetta julkisen palvelun mediayhtiöiden rinnalle perustaa digitaalinen tila eettiselle toimijalle.

Mediayhtiöitä haastetaan liian hitaista toimista ja sosiaalisen median vaihtoehtojen puutteesta. Nyt tehdään tilannekuvaa muutoksesta, selvitetään keskeisiä vaikutuksia, luodaan eettistä teknologiaa. Siihen tarvitaan useita toimijoita, hyvät verkostot, tutkijoita ja sisällöntekijöitä. Monet internetin pioneerit, jotka ovat jättäneet teknojätit eettisten kysymysten vuoksi, ovat nyt halukkaita rakentamaan toisenlaista teknologiaa ja eettisempää mediaa. He haastavat myös käyttäjät heräämään ja vaatimaan parempaa palvelua. He ovat huolissaan myös siitä, että teknojätit eivät oikeasti halua kehittää internetiä kaikkien eduksi vaan ainoastaan parantaa isojen liikevoittojen keräämistä. Nykyinen keskitetty internet datavarastoineen ei hyödynnä internetin mahdollisuuksia riittävästi. Nyt puhutaan hajautetusta inter-netistä.





Public Media Stackin tavoite ei ole muuttaa julkisen palvelun mediaa vaan rakentaa sellainen digitaalinen tila, joka tarjoaa kansalaisille mahdollisuuden eettisesti kestävään vuorovaikutukseen ja julkaisemi-

seen. Tavoitteena on kartoittaa projektit ja palvelut, jotka ovat kes- keisiä julkisen palvelun median näkökulmasta. Public Media Stack haluaa toimia julkisen palvelun mandaatilla ja julkaista kootusti asiantuntevaa tietoa muutoksesta. Tällaista palvelua millään yksittäisellä taholla ei vielä ole.

Koronapandemia on nostanut esiin paitsi yhteiskunnan myös mediasysteemin haavoittuvuuden. Olemme koko ajan entistä-

kin riippuvaisempia digitaalisesta vuorovaikutuksesta. Samalla olemme alkaneet ymmärtää, että tarvitsemme moniarvoisen ja monimuotoisen mediasysteemin. Erilaisuuden hyväksyminen edel yttää erilaisten ihmisten, näkemysten, arvojen, lähtökohtien ja kokemusten kohtaamista ja vuorovaikutusta. Siinä julkisen palvelun medialla on tärkeä tehtävä. Globaalit teknojätit eivät tunne kulttuuriamme, eivät lähtökohtiamme ja historiaamme, joten se on paikallisten medioiden tehtävä. Millaisia palveluja julkinen palvelu rakentaa, jotta erilaisuuden kohtaaminen olisi luontevaa, helppoa ja jopa haluttua. Yhdelläkään eurooppalai-sella julkisen palvelun mediayhtiöllä ei ole muutokseen yksin resursseja eikä osaamista. Tarvitaan Euroopan yleisradioliiton kaltaista toimijaa, jos mediayhtiöt haluavat muuttua.

Google on täynnä informaatiota, mutta tapa tarjota sitä on sirpaleinen. Google ei kerro informaation arvoa tietojärjestelmässä. Se ei kontekstoi sitä muuhun tietoon eikä avaa sen kytköksiä historiaan tai muihin ilmiöihin. Internet on hyvä varastoimaan ja hakemaan tietoa nopeasti, mutta se ei ole hyvä rakentamaan suhteita asioiden välille ja kuvaamaan niiden merkitystä eri konteksteissa. Algoritmeilta puuttuu ymmärrys konteksteista. Siihen tarvitaan ihmistä, kokemusta ja analysoin-tikykyä. Ymmärrys syntyy kyvystä arvioida tiedon merkitystä ja luoda sitä kautta merkityksellisyyttä asioiden välille.

Kontekstin rakentaminen on ollut perinteisten mediaorgani-saatioiden vahva puoli. Toimittajia on koulutettu etsimään tietoa, arvioimaan sen merkitystä, rakentamaan siitä kokonaisuuksia ja kertomaan asioita kiinnostavalla ja ennen kaikkea ymmärrettä-

vällä tavalla ihmisille. Sirpaleinen tieto tuottaa historiattomuutta ja kyvyttömyyttä nähdä, miten asiat ovat aina olleet kytköksissä toisiinsa, miten ilmiöt kehittyvät, miten ne kuplivat aikansa pinnan alla kunnes työntyvät esiin. Kontekstin luominen on tärkeä tulevaisuuden mediasysteemin haaste. Jos tietojärjestelmämme ja media eivät enää auta meitä ymmärtämään, mitä maailmassa tapahtuu, olemme hukassa. Dystopiat eivät toteudu itsestään, mutta jos annamme tietojärjestelmämme rapautua, niistä voi tulla totta.

Valikointi ja esillepano on osa median keskeistä tehtävää. Se on editoriaalisen vallan käyttöä. Monet ovat olleet huolissaan suosittelujärjestelmien taustalla olevien algoritmien kyvystä suositella aina vain sitä, mistä käyttäjä on aiemmin pitänyt. Sen pelätään kapeuttavan käyttäjien makua ja ymmärrystä maailmasta. Erilaisuus ja elämän sekä sisältöjen moninaisuus on suuri rikkaus. Me käyttäjät emme silti useinkaan vapaaehtoisesti valitse asioita, joista emme mitään tiedä, jotka eivät kuulu suosikkeihimme tai jotka tuntuvat kovin vierailta. Silti uusi ja erilainen voi hyvinkin olla palkitsevaa, kiinnostavaa ja jopa muuttaa elämääni ja ajatteluani.





XII

ENNEN KUIN ON

LIIAN MYÖHÄISTÄ

Se, miten valtavasti internet kykenee muuttamaan yhteiskuntaamme – sekä hyvässä että pahassa – on jotain, mitä emme pysty kuvittelemaan.

– David Bowie haastattelussa vuonna 1Vuosi 2021 alkoi vauhdikkaasti. Monet joutuivat hieraisemaan parikin kertaa silmiään, kun katselimme kuvia Yhdysvaltojen kongressitalon vallanneesta joukosta. Trump oli kieltäytynyt tunnustamasta vaalitappiotaan, ja hän kutsui kannattajiaan Washingtoniin osoittamaan mieltään. Osa paikalle tulleista kannattajista tunkeutui kuudes tammikuuta Yhdysvaltojen kongressitaloon, mikä aiheutti suuren kaaoksen ja viiden ihmisen kuoleman. Tapahtumien jälkeen Twitter päätti sulkea Donald Trumpin tilin – Twitter oli ollut koko Trumpin pre-sidenttikauden hänen merkittävin viestintäkanavansa. Angela Merkel ja monet muutkin poliitikot – Suomessa esimerkiksi entinen pääministeri Alexander Stubb – totesivat, ettei ole teknologiayhtiön asia alkaa säädellä sananvapautta.

Toinen näytös tapahtui Australiassa. Google uhkasi vetää palvelunsa pois, kun Australian viranomaiset alkoivat valmistella lakia, jossa Google joutuisi maksamaan välittämistään uutissisäl-löistä. Jos hallitukset ja lainsäätäjät eivät taivu globaalien jättien tahtoon, ne uhkaavat palveluidensa sulkemisella. Australian pääministeri totesi, että me poliitikot säädämme täällä lait ja ne ovat tervetulleita, jotka ovat valmiita niitä noudattamaan.

Itse asiassa Google toimii melko epäloogisesti, sillä se on jo Ranskassa suostunut maksamaan korvausta uutissisällöistä. Lopulta teknojätit varmaan mieluummin maksavat kuin antavat säätelijöiden puuttua niiden kultasuoneen, joka on jauhanut niille ennennäkemättömiä voittoja. The Guardianin mukaan Facebook on uhannut sulkemisella Irlannissa, jossa oikeus halusi rajoittaa sen mahdollisuuksia siirtää irlantilaisten dataa Yhdys-valtoihin. Molemmat tapaukset osoittavat, mistä viime kädessä on kysymys: liikevoitoista ja datan omistuksesta. Valtataistelu poliitikkojen, säätelyn ja teknojättien välillä on alkanut.

Poli tikot, hal itukset ja lait eivät ole pysyneet globaalien teknoyritysten kehityksen ja muutoksen mukana, eikä globaalia säätelyä ole onnistuttu kehittämään. Nyt EU:ssa on valmistel-tu kaksikin lakipakettia. EU-komissaari Thierry Breton totesi Politico-verkkolehdessä, että nyt alkoi uusi aika internetissä.





Poliitikot havahtuivat toden teolla teknojättien suureen valtaan Washingtonin tapahtumien jälkeen, vaikka jo vuosia on mietitty, pitäisikö niiden valtaa rajoittaa ja yhtiöitä pilkkoa osiin.

Mediassa on esitetty myös vaatimuksia, että teknologiayhtiöiden pitäisi korjata toimintatapojaan, muuttaa algoritmeja tai ”korjata” Facebookin kaltainen alusta paremmaksi. Kor-jaaminen on vaikeaa, koska se tarkoittaa liiketoimintamallin muuttamista. Siihen teknojätit tuskin suostuvat. Siksi ne ovat jääräpäisesti todenneet, etteivät ole mediayhtiöitä vaan teknologiayhtiöitä. Ne eivät halua kantaa mediayhtiöiden vastuuta.

Samaan aikaan, kun teknologiayhtiöiden valta tuli näkyväksi ja herätti läntisen maailman, toisaalla verkossa käynnistyi New Public -hanke. Sen takana on nimekäs ja vaikutusvaltainen joukko arvostettuja internetin tutkijoita, sen kokeneita kehittäjiä ja eetti-semmän median puolesta puhujia. Hanketta vetävät Filter Bubble

-kirjan kirjoittaja Eli Pariser ja viestinnän professori Talia Stroud.

Hankkeen takana oli kaksi vuotta kestänyt tutkimus, analysointi ja valmistelutyö. Arvostettu ja kokenut ryhmä halusi ymmärtää, millainen olisi hyvä digitaalinen julkinen tila. Pariser sanoo Wired-lehden artikkelissa, että verkossa julkinen tila on vähentynyt. Vaikka teknologia voisi hyvin mahdollistaa kiinnostavia, turvallisia paikkoja verkossa – kuten kirjastot ja puistot kaupunkitilassa – digitaalinen tila on vallattu ja muutettu kauppapaikaksi. Kysymys on jälleen kerran siitä, onko meillä paikkoja, joissa ihmiset voivat turvallisesti kerääntyä yhteen, keskustella ja luoda yhteisyyttä ilman, että teknojätit kontrolloivat ja valvovat kaikkea. Julkinen tila on paikka, joka on avoin kaikille ja jossa voi kohdata uusia ih-


misiä ja asioita. Se vaa- tii yhteisiä pelisääntöjä, ja jonkun on pidettävä siitä jatkuvasti hyvää huolta. Hyvää julkis- ta tilaa on hoidettava kuin puutarhaa. MIT:n tutkija Ethan Zucker- man, joka on mukana

New Public -hankkeessa, näkee, että nyt on aika luoda julkinen digitaalinen infrastruktuuri.

Tähän ovat toki osaltaan vastanneet jo eurooppalaiset kansalliset mediayhtiöt – Yhdysvalloissa tarve on vieläkin suurempi. Silti julkinen digitaalinen tila on haaste julkisen palvelun medialle. Miten se tukee ja mahdollistaa kansalaisten osallistumista, millaisia tekemisen ja kerronnan muotoja se kehittää ja tarjoaa? Miten se tukee demokratiaa ja toimivaa kansalais-yhteiskuntaa? Kuinka se vahvistaa empatiaa ja erilaisuuden ymmärrystä? Ehkäpä hajautetun internetin aika on alkanut.





Tulevaisuus ei vain tapahdu meille, vaan me itse teemme sen. Liian monet ovat yhä kiinnostuneita teknologian tulevaisuudesta sen sijaan, että pohtisimme, millainen tulevaisuus on eettinen ja inhimillinen.

Nämä eivät tietenkään sulje toisiaan pois, vaan teknologia voi mahdol- listaa paremman ja eet- tisemmän tulevaisuu- den. Internetin luomia mahdollisuuksia ei ole vielä hyödynnetty.

Suomessa kansalaisilla on ollut tapana luottaa kriiseissä ja tiukan paikan tullen julkiseen valtaan ja julkiseen mediaan. Juuri siksi julkisella palvelulla pitää olla velvollisuus ja kyky rakentaa sellaiset digitaaliset työkalut ja alustat, että turvallinen keskustelu ja kokeilu on mahdollista. Jotta voimme olla mukana pohtimassa ja keskustelemassa tulevaisuudestamme, meidän pitää tietää, mitä se voi meille tarjota, millaista on eettinen teknologia ja millainen voi olla turvallinen tulevaisuuden media.

Suomalaisen yhteiskunnan yhteisen historian ja kulttuurisen pääomamme jatkuva päivittäminen sekä ennen kaikkea kytke-minen osaksi tulevaisuutta on julkisen palvelun tehtävä. Tämä edellyttää uusien mediamuotojen ja kerrontatapojen jatkuvaa kehittämistä sekä teknologian mahdollisuuksien hyödyntämistä.





Matkan varrella on hyvä muistaa, että edelläkävijyys Areenan perustamisessa on taannut suomalaisille maailmanluokan kan-sallisen suoratoistopalvelun.

Teknologia ei pärjää yksin. Se tarvitsee tarinan kertojia, toimittajia, taiteilijoita, tutkimusta ja ajattelua tuekseen. Onko julkisen palvelun media hyvä kumppani museoille ja taide- ja oppilaitoksille? Millaisia muotoja tutkijat, taiteilijat ja media-ammattilaiset voivat yhdessä keksiä ja luoda? Miten nämä, teknologia ja julkiset avoimet palvelut oikeasti kohtaavat?

Globaalit teknojätit, kuten Netflix ja Google, rahoittavat monenlaista kokeilutoimintaa. Niillä on omat kehitysyksiköt, joissa ne testaavat ja päättävät, millainen on tulevaisuuden mediakokemus – mihin kannattaa laittaa rahaa ja mitä skaalata.

Kilpailu tulevaisuuden luomisesta on ajat sitten alkanut, mutta vasta nyt globaalit teknojätit ovat saamassa uudenlaisia haastajia.

Ne voivat olla meitä median käyttäjiä, hajautetun internetin kehittäjiä ja julkisten digitaalisten tilojen rakentajia. Ihmisiä, jotka haluavat luoda paremman yhteisen tulevaisuuden.





KIITOKSET

Tein opintomatkan New Yorkiin ja Los Angelesiin Koulutusra-hasto Kouran apurahalla vuonna 2014. Matkalla oli merkittävä vaikutus tämän kirjan syntyyn. Sillä matkalla kuulin Emily Belliä ja Ethan Zuckermania, haastattelin Henry Jenkinsiä ja Philip Napolia ja vierailin Los Angelesissa USC School of Annebergissa uuden median laboratoriossa. Matkan jälkeen perustimme kollegani Raimo Långin kanssa Yle Labin. Sen loistava työryhmä – Raimo, Johanna Aho, Hannu Haapasalo, Emma Taulo ja Katja Bargum – on vaikuttanut pohdintoihini, mutta olen myös tavattoman kiitollinen kaikille niille, jotka Labrassa ovat vierailleet ja jakaneet hienot projektit kanssamme.

Ajatteluuni on paljon vaikuttanut se arjen työ, jota olen tehnyt kollegani Vesa Pihanurmen kanssa Yleisradiossa viimeisen kymmenen vuoden aikana. Erityisen tärkeitä itselleni olivat keskustelut edesmenneen tutkija Esko Kilven ja kollegani Eija Moisalan kanssa. Teimme vuosien aikana lukuisia ajatusmatkoja internetin toimintalogiikkaan, datan merkitykseen ja liiketoimintamallin muutokseen. Pohdimme myös, miten oppiminen ja sivistys voisivat palata takaisin mediakokemuksen ytimeen.

Ilman Eskoa en olisi tätä kirjaa kirjoittanut. Kiitän ajatuksia herättäneistä keskusteluista vuosien varrella Sami Kallista sekä Ismo Silvoa ja Jari Lahtea. Kansainväliseen toimintaan minua auttoi ja tuki Ulla Martikainen-Florath.

Olen oppinut hyvin paljon Xo-Labin vetäjältä Mark Atki-nilta. Kymmenen vuoden ajan olen tehnyt yhteistyötä Channel 4:n ensimmäisen monimediatilaajan, lukuisia Digital Emmyjä ja Baftoja voittaneen Adam Geen kanssa. Kiitos hyvistä keskusteluista ja lukuisista asiantuntijahaastatteluista, joita yhdessä olemme tehneet pohtiessamme digitaalista tulevaisuutta.

Haluan kiittää erityisen paljon esilukijoitani hyvistä kommenteista. Suuri kiitos Kaarina Nikuselle, Esa Väliverroselle ja Johanna Aholle.

Ritva Leino

Helsingissä 10.2.2
