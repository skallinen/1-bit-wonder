MEDIAN

VALTAAJAT

Huominen kuuluu niille, jotka kuulevat sen saapuvan.

– David Bowie

ESIPUHE

New York marraskuussa vuonna 2014. Istun Columbia Uni-versityn Pulitzer Hallissa kuuntelemassa luentoa siitä, miten journalismi muuttui Edward Snowdenin tietovuotojen jälkeen.

Puhujana on Ethan Zuckerman Massachusettsin teknillisestä korkeakoulusta MIT:stä. Hän kertoo asioista, joista en aiemmin ollut kuullutkaan: millaista valvontaa datan kerääminen mahdol istaa, mikä on tietosuojamme tila, millaiset tietomurrot ovat mahdollisia ja mitä tapahtuu Tor-verkossa. Ajatukseni kar-kaavat luennon aikana, ja huomaan kysyväni itseltäni, tiedänkö internetin kehityksestä, muutoksesta ja vaikutuksesta lopulta paljoakaan. Ymmärränkö, miten valtava vaikutus sillä on koko median ekosysteemiin ja median murrokseen? Näen tuolloin internetin vielä lupauksena, joka mahdollistaa äänen ja työkalut kaikille, joilla on sanottavaa.

Yhdysvaltojen opintomatkan jälkeen kirjan kirjoittaminen median murroksesta alkoi vaivata minua. Kun itse olin tun-tenut suurta tietämättömyyttä yliopiston penkillä istuessani, aloin seurata, mitä ja miten suomalaisessa mediassa internetin kehityksestä ja vaikutuksista kerrottiin. Huomasin, että globaalit teknologiayhtiöt tarjosivat isolle osalle suomalaista mediaa lähinnä talousuutisia. Teknologia koettiin taloutta vahvistavaksi 9

tekijäksi, johon suhtauduttiin hyvin positiivisesti. Yritysten voitoista ja niiden uusista johtamisen tavoista kerrottiin ahkerasti. Analyyttisiä ja kriittisiä juttuja median käytöstä, sisällöistä, tiedon laadusta ja kyvystämme ymmärtää maailman menoa oli melko vähän. Aiheita kuten tietosuojakysymykset ja kansalaisten valistaminen siitä, miten dataa kerätään ja millaisia uhkia datavalvontaan liittyi, oli kovin vähän tarjolla.

Hämmennykseni oli vieläkin suurempaa, kun vuosina 2018

ja 2019 järjestimme Kaapelitehtaalla yhteistyössä monien toimijoiden kanssa kaksi median ja kulttuurialojen tulevaisuutta käsittelevää LIFT-tapahtumaa. Olimme saaneet molempiin pääpuhujiksi alan huiput, sekä Yhdysvalloissa että maailmalla erittäin arvostetut puhujat: The Filter Bubble -kirjan kirjoittajan Eli Pariserin ja internetin poliittisesta vaikuttamisesta ensimmäisenä kirjoittaneen ja puhuneen Zeynep Tüfekçin. Tüfekçi varoitti jo vuonna 2011 Twitterin kyvystä vahvistaa yhteiskunnal ista li kehdintää, vuonna 2013 si tä, että Facebook kykenee vahvistamaan rasismia, ja vuonna 2017, miten YouTuben algoritmin suositukset tukevat radikalisoitumista. Tarjosimme uutistoimituksille mahdollisuuden haastatella heitä, mutta kiinnostusta ei ollut. Kun Tüfekçi vieraili samalla matkalla Norjas-sa, hänen arvonsa ymmärrettiin. Norjan yleisradioyhtiö NRK

haastatteli häntä, ja Aftonbladet julkaisi hänestä ison kahden aukeaman jutun viikonloppunumerossaan. Aloin miettiä, oliko 10

suomalainen uutismedia hyvin perillä ja kiinnostunut teknoyhtiöiden todellisesta vallan kasvusta. Eivätkö mediaa ja toimittajia kiinnostaneet globaalien teknojättien vaikutukset.

Tammikuussa 2021 kaikki on toisin. Trumpin kannattajat ovat tunkeutuneet kongressitaloon Washingtonissa, väistyvän presidentin sometilit on suljettu. Euroopan johtavat poliitikot ovat ottaneet kantaa teknoyhtiöiden toimintaan ja haluavat säädellä sitä. Viimeistään nyt on herätty huomaamaan, että yhtiöiden valta on kasvanut pelottavaksi. Olemme riippuvaisia niiden palveluista sekä työssämme että yhteydenpidossamme.

Vaihtoehtoja ei ole.

Toinen seikka, joka sai minut kirjoittamaan kirjan mediasta, on työni. Olen työskennellyt mediassa koko aikuisen ikäni ja kokenut itse median muutoksen vaikutukset. Tein Ylessä vuonna 1995 television merkityksestä kertovan sarjan Ruudun hurma, joka toimi pitkään myös Audiovisuaalisen kulttuurin opetuksen osana Avoimessa yliopistossa. Olin mukana sisältöjen kehittämisessä sekä kotimaassa että kansainvälisillä markkinoilla vuosina 2006–2012 toimiessani tilaajana. Sitä ennen olin osal-listunut Euroopan yleisradiounionin EBU:n kansainvälisten tuotantojen kehittämiseen ja tekemiseen. Vuosina 2012–2020

työni oli kansainvälisen mediamuutoksen seuraaminen erityisesti julkaisu ratkaisujen näkökulmasta.







Tämän kirjan punaisena lankana kulkee televisio ja se, miten internet ja koko median digitalisoituminen on muuttanut median liiketoimintamallia, sisältöjä, julkaisemista ja käyttöä.

Television kautta on helpompi hahmottaa muutosta ja myös tarkastella kaupallisen ja julkisen palvelun eroja ja yhtäläisyyk-siä. Tämä kirja ei kuitenkaan käsittele erityisesti suomalaista mediamaisemaa ja sen kehitystä vaan luo laajempaa kuvaa kansainvälisestä muutoksesta, isoista trendeistä ja käännekohdista.

Niiden mukana muutumme myös me.

Muutoksen ison kuvan hahmottaminen on ollut haastavaa.

Tämän haasteen kanssa kamppailevat nyt myös monet kansainväliset toimijat. Internet ja sosiaalinen media ovat varsin nuoria, mutta niiden vaikutus kansainväliseen mediasysteemiin on ollut hyvin nopeaa ja aika ajoin suorastaan röyhkeää. Toivottavasti pystyn kuvaamaan muutosta tavalla, joka auttaa ymmärtämään, miten suuresta muutoksesta on lopulta kyse. Hyödynnän laajasti kansainvälistä kirjallisuutta ja tutkimusta ja lukuisia kansainvälisten asiantuntijoiden ja media-ammattilaisten haastatteluja, joita olen tehnyt vuosina 2014–2018. Tämä kirja perustuu kuitenkin itse koettuun ja opittuun.

Kerron mediasysteemin muutoksesta sisältä ulospäin, ja tärkeimmät havaintoni koskevat globaalien teknologiayhtiöiden valtaa ja vaikutusta median ekosysteemiin. Onkin kiinnostavaa, että niihin suhtaudutaan teknologiana, kun ne ovat mullistaneet 12

sen, miten me mediaa

käytämme ja miten si- ”KÄYTTÄJIEN TIETOJEN

sältöjä tehdään, jael-

JATKUVA KERÄÄMINEN

laan ja markkinoidaan.

MAHDOLLISTAA

Median liiketoiminta-

KANSALAISTEN

malli on muuttunut, ja

VALVONNAN JA MYÖS

mainosmarkkinat ovat

isolta osin siirtyneet

HEIHIN VAIKUTTAMISEN

perinteisestä mediasta

TÄYSIN UUDELLA

verkkoon. Digitaalinen

TAVALLA.

media perustuu koh-

dentamiseen, joka tarvitsee dataa. Käyttäjien tietojen jatkuva kerääminen mahdollistaa kansalaisten valvonnan ja myös heihin vaikuttamisen täysin uudella tavalla. Muutos koskee meitä myös sikäli, että yleisöjen ja käyttäjien rooli on muuttunut: emme ole enää pelkkiä median vastaanottajia vaan aktiivinen osa median ekosysteemiä. Voimme tuottaa ja julkaista sisältöjä halutessam-me vapaasti.

Teknologiayhtiöiden aiheuttama muutos vaikuttaa yksilöiden ohel a julkisen palvelun median toimijoihin ja asettaa kysymyksen siitä, millaiset toimintaedellytykset niillä on muuttuneessa mediaekologiassa. Tässä on tarpeen sanoa, että kirjassa esitetyt näkemykset ovat omiani, eivätkä suoranaisesti liity työhöni.

Vastaan niistä itse.







Media on muuttunut, mutta keskustelua siitä ja sen vaikutuksista on kovin vähän. Toivon, että tämä kirja innostaa siihen.







I

TULEVAISUUS ALKOI JO

Tammikuussa 2021 koimme jotain mitä emme osanneet kuvitella. Trumpin kannattajat tunkeutuvat Yhdysvaltain kongressitaloon, ja uutta presidenttiä valitsemaan kokoontuneet edustajat joutuvat keskeyttämään kokouksen. Pari päivää tämän jälkeen Twitter ilmoitti Trumpin tilin sulkemisesta. Tviitit olivat olleet hänen presidenttikautensa megafoni. Perinteinen media ja sosiaalinen media kietoutuivat toisiinsa vahvasti, ja nyt oli vuorossa sosiaalisen median yritys päättää sananvapaudesta. Poliittinen valta ja teknojättien valta ottavat mittaa toisistaan. Yksi aikakausi on käännekohdassaan, kun alamme nähdä, kuinka suureksi teknojättien valta on kasvanut. Yhtäkkiä olemme heränneet ja alkaneet ihmetellä, mitä oikein on tapahtumassa.

Pandemian aikana, kun ihmiset jäivät koteihinsa ja välttivät kontakteja, teknojättien palveluista ja alustoista on tullut koko ajan tärkeämpiä. Niiden käyttö on lisääntynyt ja niiden omistajat keräävät käsittämättömän suuria voittoja. Teknojätit ovat jo vuosia haastaneet perinteisen joukkotiedotuksen – lehdistön, radion ja television – toimintatapoja. Perinteinen media ei ole 15

pysynyt niiden vauhdissa. Teknologiayhtiöt ovat päättäneet median tulevaisuudesta, ja perinteiset mediayhtiöt ovat joutuneet sopeutumaan muuttuvaan toimintatapaan vähin äänin. Toisin kuin perinteinen media,

jota on säädelty koko

”TEKNOJÄTIT ajan, teknologiayhtiöt

KAAPPASIVAT

ovat saaneet keksiä pe-

MAINONNAN

lisääntönsä itse. Niitä ei

ole säädelty juuri ollen-

KIRJAUTUESSAAN

kaan.

PÖRSSIIN JA TEKIVÄT

Alustat ovat kuin

MEISTÄ MEDIAN

pyydyksiä, joilla voi

KÄYTTÄJISTÄ

kerätä käyttäjien dataa.

Datan omistukseen liit-

TUOTTEENSA.

tyy suuri määrä valtaa.

Kesällä 2020 Yhdysvaltojen kongressi järjesti tilaisuuksia, joissa Amazonin pääomistaja Jeff Bezos, Facebookin toimitusjohtaja ja perustaja Mark Zuckerberg, Applen toimitusjohtaja Tim Cook sekä Googlen emoyhtiön Alphabetin toimitusjohtaja Sundar Pichai olivat maan kongressin kuultavana. Jotkut ovat sitä mieltä, että nämä yhtiöt – joiden yhteenlaskettu markkina- arvo on lähes 5 000 miljardia euroa – ovat kasvaneet liian suuriksi ja ne pitäisi pilkkoa. Samaan aikaan kilpailu Kiinan kanssa teknolo-giajohtajuudesta kiihtyy.







Olen seurannut median muutosta 1990-luvulta alkaen julkisen palvelun mediayhtiön näkövinkkelistä hyvin eri rooleissa toimittajasta julkaisutapojen kehittäjäksi. Muutos alkoi ensin hitaasti internetin tullessa osaksi mediamaisemaa, mutta on kiihtynyt 2010-luvulla niin, että se on muuttanut sekä median käyttöä, sisältöjä, julkaisemista että median liiketoimintamallia. Samaan aikaan nämä yhtiöt eivät tunnusta olevansa mediayhtiöitä. Teknojätit kaappasivat mainonnan kirjautuessaan pörssiin ja tekivät meistä median käyttäjistä tuotteensa. Me olemme sopeutuneet vähin äänin. Kun olemme luovuttaneet käyttäjätietomme, olemme antaneet vallan teknologiayhtiöille.

Suomalaisille televisio on ollut tärkeä media, se on kerännyt koko kansakunnan yhteen. Siksi tarkastelen median muutosta television kautta. Toinen tärkeä teema on sosiaalisen median vaikutus julkisen palvelun rooliin. Suomalaiset arvostavat Yleisradiota ja pitävät sen tiedonvälitystä erittäin luotettavana, mutta Yleisradiokin on joutunut median toimintatavan muuttuessa jakamaan sisältöjään teknojättien alustoilla. Kysymys on löydettävyydestä, si tä missä yleisöt tavoitetaan. Jos vaihtoehtoja ei ole, on mentävä sinne, missä ihmiset ovat. Julkisen palvelun tehtävänä on myös yhdistää ja osal istaa, ja median toimintatavan muuttuessa vuorovaikutus ja keskustelu on si rtynyt sosiaaliseen mediaan.







Tulevaisuus alkoi jo. Se alkoi, kun teit Facebook-profiilin tai latasit ensimmäiset kuvat Instagramiin. Tulevaisuus ei ole se maailma, joka odottaa meitä nurkan takana. Kun yritetään

”nähdä” tulevaisuuteen, helposti unohdetaan, että menneisyys ja nykyhetki kantavat sitä koko ajan mukanaan. Tulevaisuuden ainekset ovat löydettävissä tässä ja nyt. Jotkut rakentavat tulevaisuuttamme koko ajan, ja paras tapa ennustaa tulevaisuutta on olla mukana rakentamassa sitä ja vaikuttamassa sen syntyyn.

Jotta ymmärtäisin, miten valtava median muutos on ollut, minun on palattava taaksepäin vuoteen 1986, jol oin kansa-kuntamme eli yhden aikakauden päätöstä. Muistan hyvin elokuun viimeiseen päivän, kun vuorokausi oli kääntymässä sunnuntain puolelle. Edellisenä päivänä olin lopettanut kesä-

työt Ilta-Sanomissa, ja nyt avasin radion opiskelukaupungissani Tampereella. Surumusiikki tulvahti keittiöön. Arvasin heti, että presidentti Urho Kekkonen oli kuollut. Vielä jokunen päivä sitten odotimme muutaman toimittajakollegan kanssa Tamminiemen porttien ulkopuolella uutisia presidentin tilasta. Olin mukana yövahdissa muutamana yönä elokuussa.

Kaikki tiesivät, että presidentti oli heikossa kunnossa. Val-talehdet järjestivät Tamminiemen porttien ulkopuolelle omat vartionsa, ja jokainen lehti halusi uutisen ensimmäisenä. Mutta kun tieto presidentin kuolemasta tuli, luultavasti yksikään 18

toimittaja ei ollut portilla. Oli viikonloppu ja toimittajat olivat jättäneet vartionsa.

Uutisella presidentti Kekkosen kuolemasta oli iso arvo. Se tarkoitti kokonaisen aikakauden päättymistä:

”TULEVAISUUS ALKOI

Kekkosella oli keskei-

JO. SE ALKOI, KUN TEIT

nen rooli kansakunnan

FACEBOOK-PROFIILIN TAI

yhdistäjänä. Surumu-

siikki soi ja minut val-

LATASIT ENSIMMÄISET

tasi outo tunne. Kek-

KUVAT INSTAGRAMIIN.

konen oli ollut vallassa

koko elämäni.

Kun matkustan ajassa taaksepäin, tuntuu hämmentävältä, miten yhtenäinen Suomi silloin oli ja miten tärkeä rooli medialla oli sen ylläpitämisessä. Kansakunta tuntui välillä hengittävän samaan tahtiin. Kotiin tilattiin oman paikkakunnan sanomalehti, joka luettiin jo aamulla – painetulla sanalla oli vahva merkitys. Myös aikakauslehtiä tilattiin kotiin, ja radio avattiin heti kun herättiin tai viimeistään autossa matkalla töihin. Sieltä kuunneltiin pääasiassa Ylen ohjelmaa.

Muutoksen merkit olivat kuitenkin jo näkyvissä. Radio City, Suomen toinen paikallisradio, syntyi vuonna 1985. Sen taus-tavoimana oli Elävän musiikin yhdistys Elmu ry, joka keräsi rahaa paikallisradiotoiminnan käynnistämiseen. Samaan aikaan 19

perustettiin muita paikallisia radiokanavia eri puolille Suomea.

Yleisradio oli hallinnut eetteriä, ja nyt oli tullut aika haastaa se.

Puhuttiin valtamedioista, joita alueiden asiat harvoin kiinnostivat – maakuntalehdet kirjoittivat siitä, mitä tapahtui pää-

kaupungin ulkopuolella. Ja jos halusin tietää, mitä New York Times, The Guardian, Die Zeit tai Le Monde kirjoittivat, minun oli mentävä etsimään viikonloppunumeroita Helsingin rautatie aseman lehtikioskilta tai kirjastosta. En muista, että ulkomaalaisia lehtiä olisi tilattu edes toimituksiin.

Nyt 2020-luvulla ympärillämme on aivan toisenlainen me-diatykitys. Somekanavat tarjoavat koko ajan uutisia ja suosituksia, eri mediayhtiöiden ilmoitukset puskevat tiuhaan näytöille, kansainvälisten laatulehtien digiversiot ovat helposti tilattavissa omiin laitteisiin, monet kuratointipalvelut tarjoavat viikon suo-situimpia kansainvälisiä artikkeleja viikonlopun alla, uutiskirjeitä tulee sähköpostiin useita päivittäin. Myös ystäväni ja kaverini suosittelevat dokumentteja, artikkeleja ja sarjoja.

Seis maailma, haluan ulos! Kaikkea tuntuu olevan aivan liikaa, ja taistelu ajastani on myös minulle ahdistavaa.

Keskustelu sähköisen median vapauttamisesta – josta on puhuttu myös kaupallisen median haluna ja kykynä haastaa niin sanottu eduskunnan radio – tuntuu kaukaiselta aikana, jolloin globaalit kansainväliset palvelut haastavat mediankäyttöämme 20

joka päivä. Netflix on ollut kaikissa muissa Pohjoismaissa paitsi Suomessa katsotumpi suoratoistopalvelu kuin niiden yleisradioyhtiöiden palvelut.

Nuoret käyttävät tietolähteinään paljon YouTubea ja somekanavia. Uutisten tarjonta on kasvanut räjähdysmäisesti, ja samaa uutista tarjoavat yhä nopeammin kaikki mediayhtiöt. Skuupit ovat käyneet niin harvinaisiksi, että kilpailu käydään nopeudessa.

Informaation määrä on kasvanut eksponentiaalisesti. Samaan aikaan asioiden merkitys ja yhteys toisiinsa näyttää vähenevän.

Älypuhelimet muuttivat suhdettamme informaatioon ja ajan tasalla pysymiseen yhtä paljon kuin kännykät aikanaan suhdettamme kommunikaatioon. Tekstiviestien jälkeen puhelinvastaa-jista tuli lähinnä huvittavia laitteita. Nykyisin iso osa suomalaisista tarkastaa puhelimeltaan uutisia lukuisia kertoja päivässä.

Datan keräämisessä globaalit teknologiayritykset ovat olleet ylivertaisia. Ne tietävät paremmin kuin perheeni tai ystäväni, missä olen ja mitä minulle kannattaa tarjota. Olen jatkuvan valvonnan kohteena. Algoritmit ovat koko ajan työssä, eikä niiden vartiota pureta milloinkaan.

Tämä kaikki on tapahtunut vaivihkaa ja vähän kuin varkain.

Todel isuudessa olen päivittänyt kiltisti laitteitani ja hyväksynyt eri palveluntarjoajien pitkät käyttöehdot, joita en koskaan ole jaksanut lukea kokonaan. Olen hyväksynyt moneen kertaan tietojeni keruun ja käytön tavoilla, joista en ole ollut lainkaan 21

tietoinen. Tästä minua eivät ole valtiolliset eivätkä kaupalliset tahot erityisesti varoittaneet. Tietoja ovat luovuttaneet kaikki: perheenjäseneni, sukulaiseni, työkaverini ja monet instituutiot.

Tämä on ollut välttämätöntä, jotta olen voinut pitää yhteyttä ystäviini ja saanut hyviä suosituksia ja minulle tärkeät uutiset ja viestit käyttööni.

Vasta viime vuosina tiedot Facebookin käyttäjien tietojen ja salasanojen vuotamisesta ovat herättäneet ison kysymyksen valvonnasta, manipuloinnista ja luottamuspulasta. Vaikka Facebookin perustaja Mark Zuckerberg on pyytänyt useaan kertaan julkisesti anteeksi, yhtiö ei ole korjannut merkittävällä tavalla käyttäjäsuojaansa.

En usko, että teknologinen kehitys on kovin itseohjautuvaa. En myöskään usko, että tulevaisuus vain tapahtuu meille. Viime aikoina on ollut vallalla niin kutsuttu teknologinen determinismi, jota toimittajat ovat aktiivisesti vahvistaneet mediassa. Sen mukaan teknologian kehitys on omalakista ja määrittää muutosta.

Aivan liian vähän on keskusteltu siitä, millaista tulevaisuutta haluamme ja millä ehdoilla. Kun isot teknologiayhtiöt pääsevät liian hallitsevaan asemaan, löydämme itsemme tilanteesta, jossa valta on luovutettu kokonaan niille, samalla kun olemme itse keskittyneet peukuttamaan kissavideoita.







Me voimme vaikuttaa tulevaisuuteemme. Me voimme aktiivisesti ottaa selvää erilaisista vaihtoehdoista ja osallistua keskusteluun tulevaisuuden median etiikasta. Me median käyttäjät vaikutamme median tarjontaan ja toimintaan koko ajan omilla valinnoillamme ja median käytöllämme. Kuinka tietoisesti sen teemme, on hyvin ratkaisevaa. Paitsi toimittajien myös jokaisen median käyttäjän on aika palata vartioon. Nyt on hyvä hetki ottaa selvää ja alkaa vaikuttaa tulevaisuuteen ennen kuin on liian myöhäistä.







